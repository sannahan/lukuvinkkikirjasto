# Mailasin loppuraportti

## Tiimimme ylpeät jäsenet
dd

## Ensimmäisen sprintin ongelmat

Ensimmäisessä sprintissä etsittiin vielä yhteisiä työtapoja. Tiimiytyminen lähti hyvin käyntiin, mutta huomattiin, että kommunikoida kannattaa siltikin vielä lisää. Tuli jotain väärinkäsityksiä, kuten kelle jokin muutamaa storya sivuava homma kuuluu tai millaista arkkitehtuuria toinen oli ajatellut. Aluksi sovimme vain, että kuittaamme Telegram-ryhmässämme, kun koodi on pushattu ja jokin ryhmäläinen katselmoi ja kuittaa. Huomasimme kuitenkin, että pull requestit ovat tehokkaampi ja selvempi tapa tehdä tämä, mutta halusimme silti pitää myös aina kommentoinnin ja keskustelun ryhmässä käynnissä. Teknisesti kaikki lähti liikkeelle mukavasti, StubIO tuotti tuskaa, mutta siitäkin selvittiin helposti toisia auttaen. Aikataulutus, etenkin pidennetyllä pääsiäisen aiheuttamalla sprintillä, tuotti hieman hankaluuksia, ja työmäärä meinasi jäädä vähäiseksi, mutta hyödyllistä hommaa löytyi refaktoroinnista ja katselmoinnista. Yhteiset miitit saatiin sovittua melko vaivattomasti, ja kaikki pääsi paikalle. Eri aikataulujen takia tehtiin hommia Telegrammissa eri aikoihin, joka sai kaipaamaan avotoimiston yhteistyön helppoutta.

## Toisen sprintin ongelmat

Kakkossprintissä puhuttiin ilahduttavan hyvästä tiimihengestä ja erityisesti sad-kohtaan ei juuri keksitty parannusehdotuksia. Muutama debuggauksen parissa vietetty aikaavievä tuokio aiheutti kuitenkin keskustelua siitä, että muilta on aina hyvä pyytää apua! Keskustelimme myös siitä, että toteutustavoista olisi syytä puhua enemmän jo sprintin suunnittelukokouksessa.

## Kolmannen sprintin ongelmat
JAR!!!

## Mikä projektissa sujui hyvin?
Tiimimme mielestä projekti sujui kokonaisuudessaan todella hyvin, niin yhteistyön kuin lopputuloksenkin näkökulmasta.
Tiimi selvästi sitoutui yhteiseen tavoitteeseen ja kaikki olivat halukkaita oppimaan ja tekemään uutta.
Tiimi oli aina valmiina auttamaan, niin tapaamisissa kuin Telegramissa ja antamaan ehdotuksia.
Toimintatapoihin liittyen työmäärän arviointi onnistui varsin hyvin ja tavoitteet saavutettiin jokaisella sprintillä.
Koodin laadun ylläpito korkeana sujui myös hyvin.

## Mitä pitäisi parantaa?
Etenkin alussa oli epäselvyyttä kenen piti tehdä mitäkin, sprint backlogiin tulisi dokumentoida työt paremmin.
Mitään ei jäänyt tekemättä, haasteena oli enempi se, että useampi teki samaa hommaa.
Dailyt olivat nyt "sääntöihin" verrattuna liian pitkiä, alussa jopa tunnin.
Osa ajasta meni kyllä "sosialisoimiseen" korona-ajan eristystä helpottamaan.
Työajan kirjaaminen aina työnteon jälkeen unohtui välillä.
Pääsiäinen ensimmäisellä viikolla rikkoi hieman rytmiä.

## Projektista opittiin:
* Se, miten tärkeää on kommunikoida. Mieluummin liikaa kuin liian vähän.
* Git hubin perusteelliseempi käyttö, mm. pull requestien tekeminen.
* Vaikka tässä projektissa tekninen velka olisi ollut hyväksyttyä,
koodin laadun pitäminen korkealla todella helpotti ohjelman laajentamista.
* Se, ettei tarvitse tuntea koko koodia ja silti pystyy kehittämään ohjelmaa.

## Mitä oltaisiin haluttu oppia:
* "Kauhuskenaarioihin" varautuminen eli mm. jonkun todellisen mergehelvetin selvittämistä.
Toisi luottamusta selvittää niitä oikeassakin elämässä.
* Parikoodausta olisi voinut kokeilla livenä.
* Miten rajoittaa daily tiukkaan 15 minuuttiin.

## Mikä tuntui turhalta:
Projekti tuntui todella hyödylliseltä, eli turhia juttuja ei tiimimme kokenut paljoa olevan.
Etukäteen monet retrospektiivit kuulostivat turhalta, mutta käytännössä ne osoittautuivat todella hyödylliseksi.
Tiukat checkstyle-säännöt hieman häiritsivät näin pienessä projektissa. Hyödyllistä olisi ehkä ollut se,
että yhdessä oltaisiin enemmän mietitty mitä checkstylen säännöt sisältävät.


